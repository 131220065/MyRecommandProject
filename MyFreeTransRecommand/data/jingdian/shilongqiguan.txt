 位于小洋山东北部大城予山中。大城予山一千米山路中，危崖夹峙，奇石相随，十步一景，五步一观，目不暇接。以石龙石乌龟为最美。乌龟石，初上路即见。重约数吨，附于崖顶，倾斜向上，又称石鸡望空。石龙在山深处，约有百米之长，十米之围。龙分两条，上下相叠，头西尾东，蜿蜒上岗。腹白，断续悬空，背黑，龙鳞斑驳，如银圆闪烁。颌边，石纹波涌，龙须飘拂，前端有球状石数颗，故又称双龙抢珠。头顶一小水潭，承积雨水，终年不枯，水清如镜，称龙眼井。南临百丈绝岸，北隔小路临深涧，涧北石壁高达千寻，连绵不绝，汾然下泻。幽壑古龙，令人心悸魂惊。石龙迤逦山岗之下，腾雾而行，灵动之气，跃然画上。     